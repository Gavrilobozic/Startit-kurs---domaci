<!DOCTYPE html>
<html>
<head>        
    <link rel="stylesheet" type="text/css" href="Čas 2 Domaći 2 Tekst iz knjige.css">
	<title>Čas 2 D2 </title>
</head>

<body align="center">
	<h1 > Monalizin natpogon</h1>
		<h3> Dim </h3>
			<p class="d">
				Duh je bio očev oproštajni poklon. Predao joj ga je u crno odeveni<br>
				sekretar dok je čekala poziv za let na Nariti.<br>
				Prva dva sata leta za London ležao je zaboravljen u njenoj torbi, tamni,<br>
				glatki valjak, s jedne strane obeležen sveprisutnim Maas-Neotekovim logoom, sa<br>
				druge oblikovan prema dlanu korisnika.
			</p>
			<p class="s">
				Sedela je vrlo uspravno na svom sedištu u prvoj klasi, lica nalik na malu,<br>
				hladnu masku, izvajanu prema najčešće viđanom izrazu lica pokojne majke. Okolna<br>
				sedišta bila su prazna; otkupio ih je otac. Odbila je hranu koju joj je ponudio<br>
				nervozni stjuard. Plašila su ga prazna sedišta, svedočanstvo o bogatstvu i moći<br>
				njenog oca. Čovek je načas oklevao, pa se naklonio i povukao. Nakratko je<br>
				dozvolila maski da se razvuče u majčin osmejak.<br>
				Duhovi, pomislila je kasnije, negde iznad Nemačke, zureći u naslon<br>
				susednog sedišta. Otac je umeo sa duhovima.<br>
			</p>

			<p class="d">
				Duhovi su bili i sa one strane prozora, duhovi u stratosferi evropske<br>
				zime, nedovršene prikaze koje su se javljale kada bi joj pogled izgubio oštrinu.<br>
				Njena majka, u Ueno Parku, prozirnog lica na septembarskom suncu. "Ždralovi,<br>
				Kumiko! Eno ždralova!" A Kumiko je pogledala preko ribnjaka Šinobacu i nije<br>
				videla ništa, samo nekoliko skakutavih, crnih tačaka, najverovatnije vrana. Voda<br>
				je bila glatka kao svila, boje olova, a iznad dalekog niza streljačkih šatri<br>
				neraspoznatljivo su treperili bledi hologrami. Ali Kumiko će kasnije videti<br>
				ždralove, mnogo puta, u snovima; bili su origami, uglasti oblici savijeni od<br>
				listova neona, sjajne, krute ptice koje su jedrile na mesečini majčinog<br>
				ludila...
			</p>

			<p class="s">
				Setila se oca, u otvorenom crnom ogrtaču preko tetovirane oluje zmajeva,<br>
				utonulog u stolicu iza abonosnog prostranstva stola, očiju pljosnatih i sjajnih<br>
				kao u oslikanog lutka. "Umrla ti je majka. Jesi li razumela?" A svuda oko nje, u<br>
				njegovoj radnoj sobi, površi senke, uglasta tama. Ruka mu polazi napred, u krug<br>
				sjaja svetiljke, nesigurno, i upire prst u nju, rukav ogrtača klizi i otkriva<br>
				zlatni Roleks i još zmajeva, uskovitlanih griva, mrkih i napetih prema njoj oko<br>
				zgloba šake. "Jesi li razumela?" Pobegla je, ne odgovorivši, dole do tajnog<br>
				mesta koje je poznavala, utočišta najmanjih mašina za čišćenje. Celu noć su<br>
				kuckale oko nje, očitavajući je svakih nekoliko minuta ružičastom svetlošću<br>
				lasera, sve dok je otac nije našao i odneo u njenu sobu na trećem spratu stana.<br>
				Mirisao je na viski i Danhil cigarete.
			</p>

			<p id="p">
				Prisetila se nedelja koje su usledile, praznih dana provedenih najčešće u<br>
				društvu ovog ili onog sekretara u crnom odelu, opreznih ljudi sa automatskim<br>
				osmesima i čvrsto zamotanim kišobranima. Jednom je jedan od njih, najmlađi i<br>
				najmanje oprezan, izveo za nju, usred gomile ljudi na pločniku Ginze, u senci<br>
				Hatori sata, improvizovanu kendo vežbu, majstorski mašući između prodavačica i<br>
				zapanjenih turista; crni kišobran je bezopasno opisivao munjevite lukove prema<br>
				pravilima prastare veštine. Kumiko se tada nasmešila, sopstvenim osmehom,<br>
				narušivši posmrtnu masku, i to je odmah zarilo trn krivice, dublje i još<br>
				oštrije, u onaj kutak njenog srca gde je već obitavala sramota i svest o ličnoj<br>
				nedostojnosti. Ali sekretari su je uglavnom vodili u kupovinu, od jedne ogromne<br>
				robne kuće na Ginzi do druge, i u desetine butika na Šinđukuu, po preporuci<br>
				crnog Mišlenovog vodiča koji je govorio ukočeni turistički japanski. Kupovala je<br>
				samo veoma ružne stvari, ružne i skupe, a sekretari su bezizrazno marširali<br>
				pored nje, sa sjajnim kesama u tvrdim rukama. Svakog popodneva, po povratku u<br>
				očev stan, kese bi bile uredno složene u njenoj sobi, gde bi i ostale,<br>
				neotvorene i nedirnute, sve dok ih sobarice ne bi uklonile.<br>
				Sedme nedelje, uoči njenog trinaestog rođendana, odlučeno je da Kumiko<br>
				otputuje u London.<br><br>
				"<i>Bićeš gošća u kući mog kobuna </i>", rekao je otac.<br>
				<span>"Ali ja ne želim da idem"</span>, odgovorila je i nasmešila mu se majčinim
				osmehom.<br>
				"<i>Moraš"</i>, rekao je i okrenuo joj leđa. "<i>Nastale su neke teškoće</i>", rekao je<br>
				zamračenoj sobi. "<i>U Londonu nećeš biti u opasnosti</i>."<br>
				<span>"Kada ću se vratiti?"</span><br>
				Ali otac nije odgovorio. Poklonila se i izašla iz njegove sobe, ne<br>
				skidajući majčin osmeh sa lica.<br>

			</p>
	<a href="https://en.wikipedia.org/wiki/List_of_works_by_William_Gibson" target="_blanck">
			<img src="http://www.antonraubenweiss.com/gibson/images/william_gibson_small.JPG" alt="slika Gibsona iz mlađih dana"	width:150px>		
		</a>
	<a href="https://en.wikipedia.org/wiki/William_Gibson" target="_blanck"> 
			<h5> Vilijam Gipson</h5>
		</a>
    <h6> Klikni na sliku ili na ime da saznaš više o autoru i njegovim delima</h6>

 <!-- i komentar za kraj, da ne bude kako ove novajlije ne znaju ni komentar da napišu :) -->

</body>
</html>